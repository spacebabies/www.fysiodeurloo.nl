+++
categories = []
date = "2017-08-21T09:45:32+01:00"
tags = ['pijn', 'gewrichten']
title = "Schouderklachten"
banner = "/img/specialisaties/schouderklachten.jpg"
description = "Fysio Deurloo is gespecialiseerd in het verhelpen van klachten aan uw schouders."
+++

De schouder is een ingenieus stuk van ons lichaam. Een schouder zorgt ervoor dat de arm aan de romp vastzit. Deze arm kan allerlei bewegingen maken.

<!--more-->

De schouder bestaat uit drie botten, namelijk de bovenarm, het schouderblad en het sleutelbeen. Dit bij elkaar noem je de schoudergordel. In deze schoudergordel zitten twee gewrichten, het schoudergewricht en het schuifgewricht. Het schoudergewricht is in de vorm van een kogel en holte: de bovenkant van de arm is rond en is als de kogel. Het schouderblad heeft een holte waar deze kogel precies inpast. Door dit gewricht kan je arm bewegen en ronddraaien. Om de gewrichten liggen allerlei spieren. Ook zijn er pezen, die zorgen voor de verbinding tussen de spieren en de botten. Daarnaast bevindt zich hier de slijmbeurs, die ervoor zorgt dat de pees niet tegen het bot of de huid aankomt.

<img src="/img/specialisaties/schouderklachten.jpg" class="img-responsive" alt="Fysio Deurloo is gespecialiseerd in het verhelpen van klachten aan uw schouders.">

<ul><li>Bij schouderklachten heeft u pijn rond het schoudergewricht.</li>
<li>Lang dezelfde bewegingen maken is vaak de oorzaak.</li>
<li>Het is belangrijk dat u uw schouder blijft gebruiken, ook al heeft u pijn.</li>
<li>Pijnstillers kunnen de pijn verminderen.</li>
<li>Oefentherapie (Cesar of Mensendieck), manuele therapie, fysiotherapie, of een injectie in de schouder kunnen helpen als u klachten blijft houden.</li>
</ul>

Pijn en bewegingsbeperking zijn kenmerkende symptomen bij schouderklachten. Deze klachten kunnen hinder veroorzaken bij het uitvoeren van dagelijkse activiteiten zoals kammen van haren en persoonlijke hygiëne. Het aantal nieuwe gevallen van schouderklachten per jaar in de algemene bevolking wordt geschat op 0,9% tot 2,5% per jaar. Het aantal mensen in Nederland dat op dit moment schouderklachten heeft wordt geschat op 21%. Het aantal nieuwe patiënten met schouderklachten, die komen bij de huisarts, ligt tussen de 12 en 25 per 1000 patiënten per jaar. De duur van de klachten is moeilijk te voorspellen: van enkele weken tot soms enkele maanden. 50% van de patiënten die de huisarts bezoekt is na 6 maanden volledig hersteld. En na 1 jaar is dit 60%. Wanneer de schouderklachten langer dan 3 maanden duren, dan is de kans groot dat deze klachten weer optreden in de toekomst. Bij acute klachten na ongebruikelijke werkzaamheden, hobby, sport of licht trauma, treedt sneller herstel op.
